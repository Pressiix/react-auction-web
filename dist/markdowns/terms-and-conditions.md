# **กฎกติกาการประมูล**

## เงื่อนไขและข้อกำหนดการประมูล

1. ผู้มีสิทธิ์เข้าร่วมการประมูล ได้แก่ พนักงานกลุ่มบริษัท DTGO กลุ่มบริษัท T&B และกลุ่มบริษัท DreamCrafter โดยที่ผู้ประสงค์จะเข้าร่วมรายการต้องลงทะเบียนให้ถูกต้อง ชัดเจน และครบถ้วนตามที่บริษัทฯ กำหนด โดยบริษัทฯ จะส่งให้ผ่านช่องทาง Line ID: @DreamArt

2. กิจกรรมการประมูล เริ่มวันที่ 11 มีนาคม 2568 และสิ้นสุดในวันที่ 14 มีนาคม 2568 เวลา 17.00 น.

3. การประมูลจะเป็นการเลือกประมูลหมายเลขประจำตัว (Unique Number) และเลือกสีตามที่ผู้เข้าร่วมประมูลต้องการ โดยที่หมายเลขดังกล่าวจะถูกนำไปติดอยู่บน Physical Art Toy ("สินค้า") ที่มีสีตามที่ผู้ชนะการประมูลกำหนด และฝังอยู่บน Chip NFC ซึ่งอยู่ในตัวสินค้า

4. สิ่งที่ได้รับในการประมูลจะเป็นหมายเลขประจำตัว (Unique Number) ซึ่งจะถูกติดอยู่ในสินค้าที่มีสีตามที่ผู้ชนะการประมูลกำหนด อีกทั้งหมายเลขประจำตัวดังกล่าวจะถูกฝังอยู่บน Chip NFC

5. สินค้าดังกล่าวมีลักษณะเป็นการ Pre-Order ภายหลังจากที่การประมูลเสร็จสิ้นแล้ว และบริษัทฯ จะดำเนินการสั่งผลิตสินค้าตามที่ผู้ชนะการประมูลกำหนด

6. บริษัทฯจะจัดส่งสินค้าที่ผลิตเสร็จสิ้นแล้ว ให้แก่ผู้ชนะการประมูลภายในวันที่ 30 มิถุนายน 2568 เว้นแต่มีเหตุที่กำหนดไว้ ตามข้อ 12.

7. เมื่อผู้ชนะการประมูลได้รับหมายเลขประจำตัว (Unique Number) และสินค้าแล้ว สามารถนำสินค้าดังกล่าวมาสแกนรับ Digital Asset Collection เข้าไปใน wallet ที่บริษัทฯ กำหนด และสามารถใช้หมายเลขประจำตัว (Unique Number) เป็นฉลากในการร่วมกิจกรรมจับรางวัลชิงโชคที่ทางบริษัทฯ จัดขึ้น

8. ราคาเริ่มต้นประมูล 1,000 บาท ในการเสนอราคาประมูลแต่ละครั้ง ต้องเพิ่มราคาไม่น้อยกว่าครั้งละ 100 บาท

9. เมื่อยืนยันราคาประมูลแล้ว ผู้เสนอราคาจะไม่สามารถเปลี่ยนแปลงราคาได้ นอกจากจะทำการเสนอราคาใหม่ ตามข้อ 8.

10. ผู้เสนอราคาสูงสุด ณ วันที่ 14 มีนาคม 2568 เวลา 17.00 น. จะเป็นผู้ชนะการประมูล ในกรณีที่มีผู้เสนอราคาเท่ากัน ผู้ที่เสนอราคาดังกล่าวเป็นลำดับแรกจะเป็นผู้ชนะการประมูล

11. บริษัทฯ จะติดต่อกลับผู้ชนะการประมูลทุกท่านผ่านช่องทาง Email และเบอร์โทรศัพท์ ตามที่ได้มีการลงทะเบียน หากไม่สามารถติดต่อได้หรือไม่ชำระเงินภายในเวลา 12.00 น. ของวันที่ 19 มีนาคม 2568 บริษัทฯ ขอสงวนสิทธิ์ในการเป็นผู้ชนะการประมูลให้แก่ผู้เสนอราคาสูงสุดในลำดับถัดไป โดยไม่ต้องแจ้งให้ทราบล่วงหน้า

12. ในกรณีที่สินค้าในการประมูลมีการผลิตล่าช้า หรือสินค้าไม่ได้มาตรฐานตามที่บริษัทกำหนด หรือเหตุอื่นใดที่บริษัทเห็นสมควร บริษัทฯ ขอสงวนสิทธิ์ แก้ไข เปลี่ยนแปลง หรือยกเลิกกิจกรรม และดำเนินการชำระเงินคืนให้แก่ผู้ชนะการประมูลเต็มจำนวนภายใน 30 วัน นับแต่บริษัทฯ แจ้งให้ทราบถึงการสงวนสิทธิ์นั้น

13. ผู้เข้าร่วมกิจกรรมรับทราบและยินยอมปฏิบัติตามกติกาการเข้าร่วมกิจกรรมฉบับนี้ทุกประการ

**หมายเหตุ:** หลังจากสิ้นสุดการประมูล (วันที่ 14 มีนาคม 2568, 17:00 น.) ถ้าหากท่านเป็นผู้เสนอราคาสูงสุดของหมายเลขนั้น ท่านจะได้รับอีเมล์แจ้งเตือนให้ชำระเงิน
