# **นโยบายความเป็นส่วนตัว (Privacy Policy)**

บริษัท ดรีม วีเวอร์ส คอร์ปอเรชั่น จำกัด (ซึ่งต่อไปนี้เรียกว่า "บริษัท หรือ "เรา") เคารพและเล็งเห็นถึงความสำคัญของสิทธิความเป็นส่วนตัวและการคุ้มครองข้อมูลส่วนบุคคลของท่าน และเพื่อให้เกิดความมั่นใจว่าข้อมูลส่วนบุคคลของท่านจะได้รับความคุ้มครองตามพระราชบัญญัติคุ้มครองข้อมูลส่วนบุคคล พ.ศ. 2562 บริษัทจึงได้จัดทำนโยบายความเป็นส่วนตัวสำหรับผู้ใช้บริการ ("นโยบาย") ฉบับนี้ขึ้นเพื่อแจ้งให้ทราบถึงรายละเอียดและวิธีในการเก็บรวบรวม ใช้ และเปิดเผย ข้อมูลส่วนบุคคล (รวมเรียกว่า "การประมวลผลข้อมูลส่วนบุคคล") ไม่ว่าจะเป็นการประมวลผลข้อมูลส่วนบุคคลผ่านเว็บไซต์ หรือแอปพลิเคชัน (รวมเรียกว่า"แพลตฟอร์ม") ของบริษัท

## **ภาพรวมนโยบายความเป็นส่วนตัว**

นโยบายความเป็นส่วนตัวฉบับนี้ ประกอบด้วยหัวข้อดังต่อไปนี้

- ประเภทของข้อมูลส่วนบุคคลที่บริษัทเก็บ รวบรวม ใช้ และเปิดเผย
- แหล่งที่มาของข้อมูลส่วนบุคคล
- วัตถุประสงค์ในการประมวลผลข้อมูลส่วนบุคคล
- การเปิดเผยข้อมูลส่วนบุคคล
- การส่งหรือโอนข้อมูลส่วนบุคคลไปต่างประเทศ
- ระยะเวลาในการเก็บรักษาข้อมูลส่วนบุคคล
- มาตรการรักษาความมั่นคงปลอดภัยของข้อมูลส่วนบุคคล
- สิทธิและวิธีการใช้สิทธิในฐานะเจ้าของข้อมูลส่วนบุคคล
- การเปลี่ยนแปลงนโยบายความเป็นส่วนตัว
- สิทธิในการตรวจสอบและยื่นข้อร้องเรียน
- วิธีการติดต่อบริษัท

### 1. **ประเภทของข้อมูลส่วนบุคคลที่บริษัทเก็บ รวบรวม ใช้ และเปิดเผย**

บริษัทอาจมีความจำเป็นต้องเก็บ รวบรวม ใช้ และเปิดเผยข้อมูลส่วนบุคคลของท่าน ตามประเภทข้อมูลดังต่อไปนี้

- ข้อมูลที่ใช้ในการระบุตัวตน เช่น ชื่อ, นามสกุล, หมายเลขบัตรประจำตัวประชาชน
- ข้อมูลการติดต่อ เช่น เบอร์มือถือ, อีเมลภายในขององค์กร, ที่อยู่
- ข้อมูลบัญชีผู้ใช้ เช่น ชื่อบัญชีผู้ใช้งาน (username) และข้อมูลอื่น ๆ ที่ท่านได้ให้ข้อมูลผ่านบัญชีผู้ใช้นั้น เช่น ภูมิภาค ประเทศ
- ข้อมูลการชำระเงิน : หลักฐานการชำระเงิน
- ข้อมูลเชิงเทคนิค เช่น IP Address
- ข้อมูลอื่น ๆ เช่น ข้อมูลที่เกี่ยวข้องกับการทำธุรกรรมบนแพลตฟอร์มของบริษัท

### 2. **แหล่งที่มาของข้อมูลส่วนบุคคล**

บริษัทอาจรวบรวมข้อมูลส่วนบุคคลของท่านจากแหล่งที่มา ดังนี้

- ข้อมูลที่ท่านให้แก่บริษัทโดยตรง ผ่านการสมัครสมาชิก ผ่านการกรอกข้อมูลผ่านแพลตฟอร์ม แบบฟอร์มต่างๆ หรือการติดต่อกับบริษัท

### 3. **วัตถุประสงค์ในการประมวลผลข้อมูลส่วนบุคคล**

โดยทั่วไปแล้วบริษัทจะประมวลผลข้อมูลส่วนบุคคลของท่าน เพื่อวัตถุประสงค์ดังต่อไปนี้

- เพื่อตรวจสอบและยืนยันตัวตนของผู้ใช้บริการ
- เพื่อตรวจสอบและติดตามสถานะการชำระเงิน
- เพื่อจัดหา/ส่งมอบสินค้า หรือให้บริการ และช่วยเหลือผู้ใช้บริการในการเข้าใช้บริการของบริษัท
- เพื่อยืนยันตัวตนในการรับเงินคืน กรณีสินค้าไม่ได้มาตรฐาน หรือเหตุอื่นใด
- เพื่อปรับปรุงมาตรฐานในการสื่อสาร และการให้บริการของบริษัท
- เพื่อปฏิบัติตามคำร้องขอ หรือข้อร้องเรียนของผู้ใช้บริการ
- เพื่อปฏิบัติตามหน้าที่ที่กฎหมายกำหนด เช่น เพื่อปฏิบัติตามข้อกำหนดเรื่องการรายงานงบการเงินของบริษัท ที่กำหนดโดยผู้สอบบัญชี และ/หรือหน่วยงานของรัฐ และเพื่อให้ความร่วมมือกับเจ้าพนักงานที่บังคับใช้กฎหมาย หน่วยงานราชการ หน่วยงานกำกับดูแล และ/หรือคำสั่งศาลที่เกี่ยวข้องกับกระบวนการพิจารณาคดี หรือการสืบสวนในคดีเพื่อมอบสิทธิพิเศษ ส่วนลด และข้อเสนอพิเศษ รวมทั้งการอัปเดตข้อมูลเกี่ยวกับสินค้าและบริการของบริษัท
- เพื่อวัตถุประสงค์อื่นใด ตามที่บริษัทแจ้งต่อผู้ใช้บริการเป็นครั้งคราว

ทั้งนี้ บริษัทอาจประมวลผลข้อมูลส่วนบุคคลของท่านเพื่อวัตถุประสงค์อื่น ๆ นอกเหนือจากที่ระบุไว้ข้างต้น เมื่อบริษัทได้รับความยินยอมจากท่าน หรือในกรณีที่การประมวลผลข้อมูลส่วนบุคคลนั้นเป็นไปเพื่อวัตถุประสงค์ดังต่อไปนี้

> (ก) เพื่อปฏิบัติหน้าที่ตามกฎหมายของบริษัท
>
> (ข) เพื่อป้องกัน หรือระงับ อันตรายต่อชีวิตร่างกาย สุขภาพของบุคคล
>
> (ค) เพื่อดำเนินการตามภารกิจเพื่อประโยชน์สาธารณะ หรือเป็นการปฏิบัติตามคำสั่งของเจ้าหน้าที่ที่มีอำนาจตามกฎหมาย
>
> (ง) เพื่อผลประโยชน์อันชอบธรรมตามกฎหมายของบริษัท หรือบุคคลอื่นใด โดยบริษัทจะพิจารณาถึงความจำเป็นในการใช้ข้อมูลส่วนบุคคล และความคาดหมายของเจ้าของข้อมูลส่วนบุคคลประกอบกัน อย่างสมเหตุสมผล

อย่างไรก็ตาม บริษัทอาจใช้ข้อมูลส่วนบุคคลที่ผ่านกระบวนการทำให้เป็นข้อมูลนิรนาม (Anonymization) เพื่อวัตถุประสงค์อื่นใด โดยไม่จำเป็นต้องขอความยินยอมจากท่าน

### 4. **การเปิดเผยข้อมูลส่วนบุคคล**

บริษัทเปิดเผยข้อมูลส่วนบุคคลของท่านภายใต้ฐานในการประมวลผลข้อมูลส่วนบุคคลหรือข้อยกเว้นทางกฎหมายตามพระราชบัญญัติคุ้มครองข้อมูลส่วนบุคคล พ.ศ. 2562 ซึ่งรวมถึงเพื่อความจำเป็นในการปฏิบัติตามสัญญา การปฏิบัติตามกฎหมาย ประกาศ กฎระเบียบ และคำสั่งจากหน่วยงานราชการ หน่วยงานของรัฐหรือหน่วยงานกำกับดูแลต่าง ๆ ที่เกี่ยวข้อง เพื่อประโยชน์อันชอบด้วยกฎหมายของบริษัท เพื่อประโยชน์สาธารณะ และประโยชน์อันสำคัญต่อชีวิตและร่างกาย

ทั้งนี้ บริษัทอาจเปิดเผย ส่ง หรือโอนข้อมูลส่วนบุคคลของท่านไปยังองค์กรหรือบุคคลภายนอกที่เกี่ยวข้อง ดังนี้

- ผู้จัดหาสินค้า หรือผู้ให้บริการของบริษัท เช่น ผู้ให้บริการระบบสารสนเทศ (IT System provider) ผู้ให้บริการ Cloud (Cloud Service Provider)
- พันธมิตรทางธุรกิจที่ทำการเสนอสินค้าหรือบริการร่วมกับบริษัท
- หน่วยงานของรัฐ หน่วยงานกำกับดูแล หรือองค์กรหรือบุคคลภายนอกอื่นที่เกี่ยวข้อง เช่น ธนาคาร ผู้ตรวจสอบภายนอก ในการดำเนินการเพื่อให้บรรลุวัตถุประสงค์ในการประมวลผลข้อมูลส่วนบุคคลตามที่กำหนดไว้ในนโยบายฉบับนี้ หรือในกรณีที่มีความจำเป็นอื่นที่บริษัทต้องปฏิบัติให้เป็นไปตามกฎหมาย คำสั่ง หรือข้อบังคับของหน่วยงานรัฐ หน่วยงานกำกับ หรือองค์กรอื่น ๆ ที่เกี่ยวข้อง

**หมายเหตุ** ในกรณีที่บริษัทเปิดเผย ส่งต่อ หรือโอนข้อมูลส่วนบุคคลของท่านไปยังบุคคลภายนอก บริษัทจะทำข้อตกลงกับบุคคลภายนอก เพื่อกำหนดภาระหน้าที่ของแต่ละฝ่ายในการคุ้มครองข้อมูลส่วนบุคคล มาตรการในการรักษาความปลอดภัยของข้อมูลส่วนบุคคล ความสามารถในการเข้าถึง การเปิดเผย การใช้ข้อมูลส่วนบุคคล ระยะเวลาในการจัดเก็บข้อมูลส่วนบุคคล การตอบสนองต่อการใช้สิทธิต่าง ๆ ของเจ้าของข้อมูลส่วนบุคคล รวมทั้งความรับผิดและการชดใช้ค่าเสียหาย เมื่อเกิดความเสียหาย สูญหาย หรือถูกทำลายของข้อมูลส่วนบุคคล

### 5. **การส่งหรือโอนข้อมูลส่วนบุคคลไปต่างประเทศ**

บริษัทอาจส่งหรือโอนข้อมูลส่วนบุคคลของท่านไปยังต่างประเทศในกรณีที่ได้รับความยินยอมโดยชัดแจ้งจากท่าน หรือเป็นกรณีที่บริษัทมีความจำเป็นในการปฏิบัติตามกฎหมาย การปฏิบัติตามสัญญาซึ่งท่านเป็นคู่สัญญา หรือเป็นการกระทำตามสัญญาระหว่างบริษัทกับบุคคลหรือนิติบุคคลอื่นเพื่อประโยชน์ของท่าน ทั้งนี้ บริษัทจะปฏิบัติตามกฎหมายคุ้มครองข้อมูลส่วนบุคคล และดำเนินการที่จำเป็น เพื่อให้มั่นใจว่าข้อมูลส่วนบุคคลของท่านที่ถูกส่งหรือโอนไปต่างประเทศจะได้รับการคุ้มครองอย่างเหมาะสมเพียงพอ

### 6. **ระยะเวลาในการเก็บรักษาข้อมูลส่วนบุคคล**

บริษัทจะเก็บข้อมูลส่วนบุคคลของท่านเท่าที่จำเป็น เพื่อปฏิบัติตามวัตถุประสงค์ที่ได้แจ้งไว้ในขณะเก็บข้อมูลส่วนบุคคล หรือตามที่พระราชบัญญัติคุ้มครองข้อมูลส่วนบุคคล พ.ศ. 2562 หรือกฎหมายอื่น ๆ กำหนด ทั้งนี้ เมื่อข้อมูลส่วนบุคคลของท่านไม่มีความจำเป็นสำหรับการดำเนินการตามวัตถุประสงค์ บริษัทจะดำเนินการลบ ทำลายข้อมูลส่วนบุคคลของท่านออกจากระบบ และจากการบันทึกของบริษัท และ/หรือทำตามกระบวนการที่ทำให้ข้อมูลนั้นไม่สามารถระบุตัวบุคคลได้อีกต่อไป

### 7. **มาตรการรักษาความมั่นคงปลอดภัยของข้อมูลส่วนบุคคล**

บริษัทให้ความสำคัญกับความมั่นคงปลอดภัยของข้อมูลส่วนบุคคลของท่าน บริษัทได้จัดให้มีมาตรการการรักษาความมั่นคงปลอดภัยทางเทคนิคและการบริหารจัดการที่เหมาะสมมาใช้เพื่อให้มั่นใจว่าข้อมูลส่วนบุคคลของท่านจะไม่ถูกเข้าถึง แก้ไข เปลี่ยนแปลง ลบหรือทำลายโดยผู้ไม่มีสิทธิ และจัดให้มีการทบทวนมาตรการดังกล่าวเมื่อมีความจำเป็น หรือเมื่อเทคโนโลยีเปลี่ยนแปลงไป เพื่อให้การรักษาความมั่นคงปลอดภัยของข้อมูลส่วนบุคคลมีประสิทธิภาพอยู่เสมอ

### 8. **สิทธิและวิธีการใช้สิทธิในฐานะเจ้าของข้อมูลส่วนบุคคล**

ภายใต้พระราชบัญญัติคุ้มครองข้อมูลส่วนบุคคล พ.ศ. 2562 ท่านในฐานะเจ้าของข้อมูลส่วนบุคคลมีสิทธิในการดำเนินการใด ๆ เกี่ยวกับข้อมูลส่วนบุคคลของท่าน ดังต่อไปนี้

- สิทธิในการขอรับสำเนาข้อมูลส่วนบุคคล: ท่านมีสิทธิขอรับสำเนาข้อมูลส่วนบุคคลของท่าน เช่น วิธีการที่บริษัทเก็บรวบรวม หรือประมวลผลข้อมูลส่วนบุคคล เหตุผลที่บริษัทประมวลผลข้อมูลส่วนบุคคลของท่าน โดยทั่วไปท่านจะได้รับข้อมูลส่วนบุคคลของท่านในรูปแบบอิเล็กทรอนิกส์
- สิทธิในการขอเข้าถึงข้อมูลส่วนบุคคล และขอให้เปิดเผยแหล่งที่มา: ท่านมีสิทธิในการขอเข้าถึงข้อมูลส่วนบุคคลที่บริษัทเก็บรวบรวม ใช้ และเปิดเผย และมีสิทธิขอให้บริษัทแจ้งแหล่งที่มาของข้อมูลส่วนบุคคล
- สิทธิในการขอแก้ไขข้อมูลส่วนบุคคล: ท่านมีสิทธิขอแก้ไขข้อมูลส่วนบุคคลที่ไม่ถูกต้อง ไม่สมบูรณ์ เป็นข้อมูลที่ทำให้เกิดความเข้าใจผิดเกี่ยวกับท่าน หรือไม่เป็นปัจจุบัน
- สิทธิในการขอลบข้อมูลส่วนบุคคล: ท่านมีสิทธิขอลบข้อมูล ทำลายข้อมูล หรือทำให้ข้อมูลนั้นไม่สามารถระบุตัวบุคคลได้
- สิทธิในการขอระงับการใช้ข้อมูลส่วนบุคคล: ท่านมีสิทธิขอให้บริษัทระงับการประมวลผลข้อมูลส่วนบุคคลของท่านได้ในบางกรณี
- สิทธิในการโอนย้ายข้อมูลส่วนบุคคลในรูปแบบอัตโนมัติ: ท่านมีสิทธิขอให้บริษัทโอนข้อมูลส่วนบุคคลในรูปแบบอัตโนมัติไปยังผู้ควบคุมข้อมูลส่วนบุคคลอื่น เว้นแต่โดยสภาพทางเทคนิคไม่สามารถกระทำได้
- สิทธิในการขอคัดค้านการประมวลผลข้อมูลส่วนบุคคล: ท่านมีสิทธิขอคัดค้านการประมวลผลข้อมูลส่วนบุคคลของท่านได้ในบางกรณี
- สิทธิในการขอเพิกถอนความยินยอม: ท่านสามารถถอนความยินยอมที่เคยให้ไว้กับบริษัทในเวลาใดก็ได้ เว้นแต่มีข้อจำกัดสิทธิตามกฎหมายอื่น

ทั้งนี้ โปรดทราบว่า ในการใช้สิทธิอย่างใดอย่างหนึ่งดังกล่าวข้างต้น อาจส่งผลให้ท่านเสียสิทธิบางประการในการได้รับประโยชน์ หรือความสะดวกสบาย ในกรณีเช่นว่านี้ บริษัทจะแจ้งให้ท่านทราบถึงสิทธิและผลประโยชน์ที่ท่านอาจเสียไปจากการใช้สิทธิดังกล่าว

### 9. **การเปลี่ยนแปลงนโยบายความเป็นส่วนตัว**

บริษัทขอสงวนสิทธิ์ในการปรับปรุงนโยบายความเป็นส่วนตัวฉบับนี้ตามที่บริษัทเห็นสมควร รวมทั้งในกรณีที่เป็นการปฏิบัติตามกฎหมาย นโยบายของรัฐบาล กฎ ระเบียบ และข้อผูกพันอื่นๆ ในทำนองเดียวกัน เมื่อมีการปรับปรุงนโยบายความเป็นส่วนตัว บริษัทจะประกาศลงในเว็บไซต์และแอปพลิเคชันของบริษัท ทั้งนี้ การเปลี่ยนแปลงนโยบายความเป็นส่วนตัวจะมีผลบังคับใช้ ณ วันที่ประกาศนโยบายความเป็นส่วนตัวฉบับใหม่

### 10. **สิทธิในการตรวจสอบและยื่นข้อร้องเรียน**

ในกรณีที่ท่านพบว่าบริษัทประมวลผลข้อมูลส่วนบุคคลของท่านไม่ถูกต้อง หรือเกิดเหตุละเมิดข้อมูลส่วนบุคคล ท่านมีสิทธิร้องเรียนไปยังคณะกรรมการผู้เชี่ยวชาญ ซึ่งมีหน้าที่พิจารณาเรื่องร้องเรียนตามพระราชบัญญัติคุ้มครองข้อมูลส่วนบุคคล พ.ศ. 2562 หรือเรียกร้อง ฟ้องร้อง ตลอดจนขอตรวจสอบการดำเนินการอันเป็นการละเมิดข้อมูลส่วนบุคคลตามสิทธิที่ท่านพึงมีตามกฎหมาย

### 11. **วิธีการติดต่อบริษัท**

บริษัทอยู่ในฐานะผู้ควบคุมข้อมูลส่วนบุคคล ภายใต้พระราชบัญญัติคุ้มครองข้อมูลส่วนบุคคล พ.ศ. 2562 หากท่านมีความประสงค์ที่จะยื่นเรื่องร้องเรียน หรือมีข้อสงสัยใด ๆ เกี่ยวกับการเก็บ รวบรวม ใช้ และเปิดเผยข้อมูลส่วนบุคคลภายใต้นโยบายความเป็นส่วนตัวฉบับนี หรือต้องการใช้สิทธิของท่าน ท่านสามารถติดต่อบริษัทได้ตามที่อยู่ดังต่อไปนี้

- บริษัท ดรีม วีเวอร์ส คอร์ปอเรชั่น จำกัด
  ที่อยู่: เลขที่ 695 หมู่ที่ 12 ตำบลบางแก้ว อำเภอบางพลี จังหวัดสมุทรปราการ 10540
  อีเมล: vasin_le@dtgo.com
- เจ้าหน้าที่คุ้มครองข้อมูลส่วนบุคคล
  อีเมล: noppawit@tandbmediaglobal.com

นโยบายฉบับนี้ ประกาศ ณ วันที่ 10 มีนาคม 2025
